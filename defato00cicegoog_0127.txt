LIB. 111.,0A12. x.-X11.‚ ς 25-31. υἷι

maior est, eo minus divina ratione fieri existimanda
est.

XII. 29. Illa autem, quae Carneades adferebat,
quem ad modum dissolvitis? Si nullum corpus im-
mortale sit, nullum esse corpus sempiternum: cor-
pus autem immortale nullum esse, ne individuum
quidem nec quod dirimi distrahive non possit.
Cumque omne animal patibilem naturam habeat,
Δ nullum est eorum quod effugiat accipiendi aliquid

extrinsecuS‚ id est, quasi ferendi et patiendi necessi-
tatem, et, si omne animal tale est, immortale nullum
est. Ergo itidem, si omne animal secari ac dividi
potest, nullum est eorum individuum, nullum aeter-
num. Atqui omne animal ad accipiendam vim cx-
ternam et ferendam paratum est: mortale igitur
omne animal et dissolubile et dividuum sit necesse
est. 30. Ut enim, si omnis cera commutabilis es-
set, nihil esset cereum, quod commutari non posset,
item nihil argenteum, nihil aeneum, si commutabilis
esset natura argenti et aeris: similiter igitur, si om·
nia, quae sunt, e quibus cuncta constant, mutabilia
sunt, nullum corpus esse potest non mutabile: mu-
tabilia autem sunt illa, ex quibus omnia constant, ut
vobis videtur: omne igitur corpus mutabile est. At
si esset corpus aliquod immortale, non esset omne
mutabile: ita efficitur ut omne corpus mortale sit.
Etenim om'ne corpus aut aqua aut aer aut ignis aut
terra est aut id, quod est concretum ex his aut ex
aliqua parte eorum. Horum autem nihil est quin
intereat. 31. Nam et terrenum omne dividitur ct
umor ita mollis est, ut facile comprimi collidique
possit, ignis vero et aer omni impulsu facillime pel-
litur naturaque cedens est maxime et dissipabilis.
Praeterea omnia haec tum intereunt, cum in natu-
ram aliam convertuntur, quod fit, cum terra in aquam
se vertit et cum ex aqua oritur aer et cum ex aere
aether cumque eadem vicissim retro commeant.

Quod si ea intereunt, ex quibus constat omne ani-
l«)

I

