102 DIÂ«) NA'l URA DEORUM.

niensium Lacedaemoniorumque causa putandum est
conditas esse, omniaque, quae sint in his urbibuS, eo-
rum populorum recte esse dicuntur, sic quaecumque
sunt in omni mundo deorum atque hominum putan-
da sunt. 155. Iam vero circumitus solis et lunae
reliquorumque siderum, quamquam etiam ad mundi
cohaerentiam pertinent, tamen et spectaculum homi-
nibus praebent: nulla est enim insatiabilior specieS,
nulla pulchrior et ad rationem sollertiamque praestan-
tior: eorum enim cursus dimetati maturitates tem-
porum et varietates mutationesque cognovimus:
quae si hominibus solis nota sunt, hominum causa
facta esse iudicandum est. 156. Terra vero feta
frugibus et vario leguminum genere, quae cum max-
ima largitate fundit, ea ferarumne an hominum cau-
sa gignere videtur? Quid de vitibus olivetisque di-
cam? quarum uberrimi laetissimique fructus nihil
omnino ad bestias pertinent. Neque enim serendi
neque colendi nec tempestive demetendi percipiendi-
que fructus neque condendi ac reponendi ulla pecu-
dum scientia est earumque omnium rerum hominum
est et -usus et cura. LXIII. 157. Ut fides igitur et
tibias eorum causa factas dicendum est, qui illis uti
possent, sic ea, quae diximuS, iis solis confitendum
est essc parata, qui utuntur, nec si quae bestiae. fu-
rantur aliquid ex iis aut rapiunt, illarum quoque cau-
sa ea nata essc dicemus. Neque enim homines mu-
rum aut formicarum causa frumentum condunt, sed
coniugum et liberorum et familiarum suarum. Ita-
que bestiae furtim, ut dixi, fruuntur, domini palam
et libere. 158. Hominum igitur causa eas rerum
copias comparatas fatendum est, nisi forte tanta
ubertas varietas pomorum eorumque iucundus non
gustatus solum, sed odoratus etiam et aspectus dubi-
tationem adfert quin hominibus solis ea natura do-
naverit. Tantumque abest ut haec bestiarum etiam
causa parata sint, ut ipsas bestias hominum gratia
generatas esso videamus. Quid enim oves aliud ad-

