110 DE NATURA DEORUM.

admodum impios convenit, mihi quidem ex animo
exui non potest, esse deos, Id tamen ipsum, quod
mihi persuasum est auctoritate maiorum, eur ita sit,
nihil tu me doces, Quid est, inquit Balbus, si tibi
persuasum est, cur a me velis discere? Tum Cotta:
Quia sic adgredior, inquit, ad hanc disputationem,
quasi nihil umquam audierim de dis immortalibuS‚
nihil cogitaverim, rudem me ct integrum discipulum
accipe et ea, quae requir0‚ doce. 8. Dic igitur,
inquit, quid requiras, Egone? primum illud, cur,
quod in ista partitione ne egere quidem oratione
dixisseS‚ quod esset perspicuum et inter omnes eon·
staret, de eo ipso tam multa dixeris, Quia te quo-
que, inqu-it, animadverti, Cotta, saepe, cum in foro
dicereS, quam plurimis posses argumentis onerare
iudicem, si modo eam facultatem tibi daret causa.
Atque hoc idem et philosophi faciunt et ego ut pot-
ui feci. Tu autem, qui id quaeriS, similiter facis ac
si me roges cur te duobus contuear oculis et non al-
tero contuear, cum idem uno adsequi possim. IV.
9. Tum Cotta: Quam simile istud sit, inquit, tu vi-
deris, Nam ego neque in causiS, si quid est evidens -
de quo inter omnes conveniat, argumentari soleo:
perspicuitas enim argumentatione elevatur, nec, si id
facerem in causis forensibuS‚ idem facerem in hac
subtilitate sermonis Cur contuerere autem altero
oculo causa non esset, cum idem obtutus esset am-
borum, et cum rerum natura, quam tu sapientem
esse viS‚ duo lumina ab animo ad oculos perforata
nos habere voluisset. Sed quia non confidebas tam
esse id perspicuum quam tu velleS‚ propterea multis
argumentis deos esse docere voluisti. Mihi enim
unum sat erat ita nobis maiores nostros tradidisse.
Sed tu auctoritates contemniS, ratione pugnas, 10.
Patere igitur rationem meam cum tua ratione con-
tendere. Adfers haec omnia argumenta cur di sint,
remque mea sententia minime dubiam argumentan-
do dubiam facis, Mandavi enim memoriae non nu-

