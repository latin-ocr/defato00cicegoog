86 DE NATURA DEORUM.

tac. Minorem autem Septemtrionem Cepheus passis
palmis a tergo subsequitur.

Namque ipsum ad tergum Cynosurae vertitur Arcti.

Hunc antecedit

Obscura specie stellarum Cassiepia.

Hanc autem illustri versatur corpore propter
Andromeda, heu, fugiens aspectum maesta parentis
Huic Equus ille iubam quatiens fulgore micanti,
Summum contingit caput alvo stellaque iungens
Una tenet duplices communi lumine formas,
Aeternum ex astris cupiens conectere nodum.

Exin contortis Aries cum cornibus haeret,

quem propter

Pisces, quorum alter paulum praelabitur ante,
Et magis horriferis aquilonis tangitur auris,

ξξᾶν. 112. Ad pedes Andromedae Perseus descri-
1 ur,

Quem summa regione aquilonis flamina pulsant.
Cuius propter laevum genus [omni ex parte locatas
Parvus] Vergilias tenui curn luce videbis,

Inde Fides positu leviter conversa videtur.

Inde est ales Avis lato sub tegmine caeli.

Capiti autem Equi proxima est Aquarii dextra totus-
xque deinceps Aquarius,

Tum gelidum valido de pectore frigus anhelans
Corpore semifero magno Capricornus in orbe,
Quem cum perpetuo vestivit lumine Titan,
Brumali flectens contorquet tempora currum.

113. Hic autem aspicitur,

Ut sese ostendens emergit Scorpios alte,
Posteriore trahens plexum vi corporis arcum,
Quem propter nitens pinnis convolvitur Ales,

At propter se Aquila ardenti cum corpore portat.

Deinde DelphinuS,

Exinde Orion obliquo corpore nitens„

