LIB. 11., CAP. xxm-XXV„ ἓ 49--55, 215

negabat se audere, quod exta prohiberent. “ An tu ”
inquit “ carunculae vitulinae mavis quam imperatori
veteri credere?” Quid ipse Caesar, cum a summo
haruspice moneretur, ne in Africam ante brumam
transmitteret, nonne transmisit? Quod ni fecisset,
unum in locum omnes adversariorum copiae conve-
nissent. Quid ego haruspicum responsa commemo-
rem—possum equidem innumerabilia—quae aut nul-
los habuerunt exitus aut contrarios? 53. Hoc civili
benc, di immortales! quam multa luserunt! quae no-
bis in Graeciam Roma responsa haruspicum missa
sunt, quae dicta Pompeio! Etenim illc admodum
extis et ostentis movebatur. N on lubet commemo-
rare nec vero necesse est, tibi praesertim, qui inter-
fuisti. Vides tamen omnia fere contra ac dicta sint
evenisse. Sed haec hactenus, Nunc ad ostenta ve-
niamus. XXV. 54. Multa me consule a me ipso
scripta recitasti, multa ante Marsicum bellum a Si-
senna collecta attulisti, multa ante Lacedaemoniorum
malam pugnam in Leuctris a Callisthene commemo-
rata dixisti. De quibus dicam equidem singulis
quoad videbitur, sed dicendum etiam est de univer-
sis, Quae est enim ista a dis profecta significatio et
quasi denuntiatio calamitatum? Quid autem volunt
ea di immortales primum significanteS‚ quae sine in-
terpretibus non possimus intellegere, deinde ea, quac
cavere nequeamus? At hoc ne homines quidem
probi faciunt, ut amicis impendentes calamitates
praedicant, quas illi effugere nullo modo possint, ut
medici, quamquam intellegunt saepe, tamen num-
quam aegris dicunt illo morbo eos esse moriturOS.
Omnis enim praedictio mali tum probatur, cum ad
praedictionem cautio adiungitur. 55. Quid igitur
aut ostenta aut eorum interpretes vel Lacedaemonios
olim vel nuper nostros adiuverunt? Quae si signa
deorum putanda sunt, cur tam obscura fuerunt? Si
enim, ut intellegeremus quid esset eventurum, aperte
declarari oportebat, aut ne occulte quidem, si ea sci-

f

