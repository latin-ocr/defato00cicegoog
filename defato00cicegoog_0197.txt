LIB. 1.‚ CAP. XLIX.-L1.‚ ἓ 111-116. 187

Eheu videte!

Iudicabit inclutum iudicium inter deas tris aliquis:
Quo iudicio Lacedaemonia mulier, Furiarum una, adveniet.

Eodem enim modo multa a vaticinantibus saepe
praedicta sunt, neque solum verbiS, sed etiam

VersibuS, quos olim Fauni vatesque canebant.

115. Similiter Marcius et Publicius vates cecinisse
dicuntur. Quo de genere Apollinis operta prolata
sunt. Credo etiam anhelitus quosdam fuisse terra-
rum quibus inflatae mentes oracula funderent.

LI. Atque haec quidem vatum ratio est, nec dissi-
milis sane somniorum. Nam quae vigilantibus acci-
dunt vatibuS, eadem nobis dormientibus, Viget enim
animus in somniS, liberque est sensibus et omni im-
peditione curarum iacente et mortuo paene corpore.
Qui quia vixit ab omni aeternitate versatusque est
cum innumerabilibus animiS, omnia, quae in natura
rerum sunt, videt, si modo temperatis escis modicis-
que potionibus ita est adfectuS, ut sopito corpore ipse
vigilet. Haec somniantis est divinatio, 116. Hic
magna quaedam exoritur neque ea naturaliS, sed arti-
ficiosa somniorum Antiphontis interpretatiO, eodem·
que modo et oraculorum et vaticinationum sunt ex-
planatores», ut grammat-ici poetarum. Nam ut aurum
et argentum, aeS, ferrum frustra natura divina genuis-
set, nisi eadem docuisset quem ad modum ad eorum
venas perveniretur, nec fruges terrae bacasve arbo-
rum cum utilitate ulla generi humano dedisset, nisi
earum cultus et condiciones tradidisset: materia de-
inde quid iuvaret, nisi consectionis eius fabricam
haberemus? sic cum omni utilitate, quam di homi-
nibus dederunt, ars aliqua coniuncta cst, per quam
illa utilitas percipi possit. Item igitur somniiS, va-
ticinationibuS, oraculiS, quod erant multa obscura,
multa ambigua, explanationes adhibitae sunt inter-
pretum.

