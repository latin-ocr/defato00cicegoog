LIB. ΙΙ., CAP. XX111.-XXV.,§ 59-64. 69

lum fama ac voluntate tollerent. Hinc Hercules‚hinc
Castor et Pollux, hinc AesculapiUS, hinc Liber etiam,
hunc dico Liberum Semela natum, non eum, quem
nostri maiores auguste sancteque cum Cerere et Li-
bera consecraverunt, quod quale sit ex mysteriis in-
tellegi potest. Sed quod ex nobis natos liberos ap·
pellamuS, idcirco Cerere nati nominati sunt Liber et
Libera: quod in Libera servant, in Libero non item.
Hinc etiam RomuluS, quem quidem eundem esse
Quirinum putant, quorum cum remanerent animi at-
que aeternitate fruerentur, rite di sunt habiti, cum et
optimi essent et aeterni.

63. Alia quoque ex ratione et quidem physica mag-
na fiuxit multitudo deorum, qui induti specie huma-
na fabulas poetis suppeditaverunt, hominum autem
vitam superstitione omni referserunt. Atque hic lo-
cus a Zenone tractatus post a Cleanthe et Chrysippo
pluribus verbis explicatus est. Nam vetus haec opi-
nio Graeciam opplevit scilicet exsectum Caelum a filio
Saturno, vinctum autem Saturnum ipsum a filio Iove.
64. Physica ratio non inelegans inclusa est in impias
fabulas: caelestem enim altissimam *aetheriamque na-
turam, id est, igneam, quae per sese omnia gigneret,
vacare voluerunt ea parte corporiS, quae coniunctione
alterius egeret ad procreandum. XXV. Saturnum au-
tem eum esse voluerunt, qui cursum et conversionem
spatiorum ac temporum contineret, qui deus Graece
id ipsum nomen habet: Κρόνος enim dicitur, qui est
idem χρόνος, id est, spatium temporis· Saturnus au-
tem est appellatuS, quod saturaretur annis τ ex se enim
natos comesse fingitur solituS, quia consumit aetas
temporum spatia annisque praeteritis insaturabiliter
expletur, vinctus autem¹ a Iove, ne immoderatos cur-
sus haberet atque ut eum siderum vinclis adligaret.
Sed ipse Iuppiter, id est, ‘⁴ iuvans pater‚’' quem con-
versis casibus appellamus a “iuvando’' Iovem, a poe-
tis‘ ‘pater divomque hominumque”dicitu1·, a ma-
ioribus autem nostris “optimus maximus,” et qui-

