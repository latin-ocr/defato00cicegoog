156 DE DIVINATIONE.

rum regem commemorem? qui nihil umquam nisi
auspicato gerit. Qui cum ex itinere quodam propo-
sito, etiam constituto revertisset aquilae admonitus
volatu, conclave illud, ubi erat mansurus, si ire per·
rexisset, proxima nocte corruit. 27. Itaque, ut ex
ipso audiebam, persaepe revertit ex itinere, cum iam
progressus esset multorum dierum viam. Cuius qui·
dem hoc praeclarissimum est, quod postea quam a
Caesare tetrarchia, regno pecuniaque multatus est,
negat se tamen eorum auspiciorum, quae sibi ad
Pompeium proficiscenti secunda evenerint, poenite-
re: senatus enim auctoritatem et populi Romani li-
bertatem atque imperii dignitatem suis armis esse
defensam, sibique eas aveS, quibus auctoribus offici-
um et fidem secutus csset, bene consuluisse. antiqui-
orem enim sibi fuisse possessionibus suis gloriam.
Ille mihi videtur igitur vere augurari. Nam nostri
quidem magistratus auspiciis utuntur coactiS. Nc-
cesse enim est offa obiecta cadere frustum ex pulli
ore, cum pascitur. 28. Quod autem scriptum habc-
tis tripudium fieri, si cx ea quid in solum ceciderit,
hoc quoque, quod dixi, coactum tripudium solisti-
mum dicitis. Itaque multa auguria, multa auspicia,
quod Cato ille sapiens queritur, neglegentia collegii
amissa plane et deserta sunt.

XVI. Nihil fere quondam maioris rci nisi auspi-
cat0, ne privatim quidem, gerebatur: quod etiam
nunc nupt-iarum auspices declarant, qui re omissa
nomen tantum tenent. Nam ut nunc extis—quam·
quam id ipsum aliquanto minus quam olim—sic tum
avibus magnae res impetriri solebant. Itaque, sini-
stra dum non exquilinum, in dira et in vitiosa incur-
rimus. 29. Ut P. Claudius Appii filius eiusque col-
lega L. Iunius classes maximas perdiderunt, cum vi-
tio navigassent. Quod eodem modo evenit Aga-
memnoni: qui cum Achivi coepissent

. . inter se strepere aperteque artem obterere extispicum,
Solvere imperat seeundo rumore adversaque avi.

