60 DF NATURA DEORUM.

naturam, quae omnes res sit complexa, non optimam
dici, aut, cum sit optima, non primum animantem
esse, deinde rationis et consilii compotem, postremo
sapientem? Quienim potest aliter esse optima? Ne-
que enim, si stirpium similis sit aut etiam bestiarum,
optima putanda sit potius quam deterrima, nec ver0,
si rationis particeps sit nec sit tamen a principio 83-
piens, non sit deterior mundi potius quam humana
condicio: homo enim sapiens fieri potest, mundus
autem, si in aeterno praeteriti temporis spatio fuit
insipienS, numquam profecto .sapientiam conseque-
tur: ita erit homine deterior. Quod quoniam absur-
dum est et sapiens 3 principio mundus et deus ha-
bendus est. 37. Neque enim est quidquam aliud
praeter mundum, cui nihil absit quodque undique
aptum atque perfectum expletumque sit omnibus
suis numeris et partibus, XlV. Scite enim Chrysip-
puS‚ ut clipei causa involucrum, vaginam autem gla-
dii, sic praeter mundum cetera omnia aliorum causa
esse generata, ut eas fruges atquc fructuS‚ quos terra
gignit, animantium causa, animantes autem hominum,
ut equum vehendi causa, arandi bovem, venandi et
custodiendi canem. Ipse autem homo ortus est ad
mundum contemplandum et imitandum, nullo modo
perfectuS‚ sed est quaedam particula perfecti. 38.
Sed munduS, quoniam omnia complexus est neque
est quicquam quod non insit in e0, perfectus undi-
que est. Qui igitur potest ei deesse id quod est op-
timum? Nihil est autem mente et ratione melius,
Ergo haec mundo deesse non possunt. Bene igitur
idem ChrysipPUS, qui similitudines adiungens omnia
in perfectis et maturis docet esse meliora, ut in equo
quam in eculeo, m cane quam in catulQ in viro quam
in puer0, item, quod m omni mundo optimum sit, id
in perfecto aliquo atque absoluto esse debere. 39.
Est autem nihil mundo perfectiuS, nihil virtute nie-
lius: igitur muudi est propria virt-us· Nec vero ho-
minis natura perfecta est, et efficitur tamen in homi-

