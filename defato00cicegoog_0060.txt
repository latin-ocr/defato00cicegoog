50 · DE NATURA DEORUM.

equis pugnare visi sunt et recentiore memoria iidem
Tyndaridae Persen victum nuntiaverunt. P.. enim
VatiniuS, avus huius adulescentiS, cum e praefectura
Reatina Romam venienti noctu duo iuvenes cum equis
albis dixissent regem Persen illo die captum, senatui
nuntiavit, et primo quasi temere de re publica locutus
in carcerem coniectus est, post a Paullo litteris adla-
tis, cum idem dies constitisset, et agro a senatu et va·
catione donatus est. Atque etiam cum ad fiuvium Sa·
gram Crotoniatas Locri maximo proelio devicissent,
eo ipso die auditam esse eam pugnam ludis Olympiae
memoriae proditum est. Saepe Faunorum voces ex-
auditae, saepe visae formae deorum quemvis non aut
hebetem aut impium deos praesentes esse confiteri
coegerunt. ΙΙΙ. 7. Praedictiones-vcro et praesensi-
ones rerum futurarum quid aliud declarant nisi ho-
minibus ea [quae sint] ostendi, monstrari, portendi,
praedici? ex quo illa ostenta, monstra, portenta, pro-
digia dicuntur. Quod si ea ficta credimus licentia fa-
bularum, Mopsum, Tiresiam, Amphiaraum, Calchan-
tem, Helenum, quos tamen augures ne ipsae quidem
fabulae ascivissent, si res omnino repudiaret, ne do-
mesticis quidem exemplis docti numen deorum eom-
probabimusss Nihil nos P. Claudii bello Punico pri-
mo temeritas movebit, qui etiam per iocum deos irri-
denS, eum cavea liberati pulli non pascerentur, mergi
eos in aquam iussit, ut biberent, quoniam esse nol·
lent? Qui risus classe devicta multas ipsi lacrimaS,
magnam populo Romano cladem attulit. Quid? col-
lega eius Iunius eodem bello nonne tempestate clas-
sem amisit, cum auspiciis non paruisset? Itaque Clau-
dius a populo condemnatus est, Iunius necem sibi ipse
conscivit. 8. C. Flaminium Caelius religione neglecss
ta cecidisse apud Trasumennum scribit cum magno rei
publicae vulnere. Quorum exitio intellegi potest eo-
rum imperiis rem publicam amplificatam, qui religio-
nibus paruissent. Et, si conferre volumus nostra cum
externiS, ceteris rebus aut pares aut etiam inferiores

