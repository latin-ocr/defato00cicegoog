218 DE DIVINATIONE.

tum est, quod potuit fieri, portentum debet videri.
Nulla igitur portenta sunt. Nam si, quod raro fit,
id portentum putandum est, sapientem esse porten-
tum est. Saepius enim mulam peperisse arbitror
quam sapientem fuisse. Illa igitur ratio concludi-
tur nec id, quod non potuerit fieri, factum umquam
esse, nec, quod potuerit, id portentum esse: ita om-
nino nullum esse portentum. 62. Quod etiam con-
iector quidam et interpres portentorum non inscite
respondisse dicitur ei, qui [quiddam] ad eum rettu-
lisset quasi ostentum, quod anguis domi vectem cir·
cumiectus fuisset: “Tum esset'' inquit ‘⁴ ostentum,
si anguem vectis circumplicavisset.’' Hoc ille re·
sponso satis aperte declaravit nihil habendum esse
portentum, quod fieri posset.

XXIX.· C. Gracchus ad M. Pomponium scripsit
duobus anguibus domi comprehensis haruspices a
patre convocatos, Qui magis anguibus quam lacer-
tis, quam muribus? Quia sunt haec cotidiana, an-
gues non item. Quasi vero referat, quod fieri pot-
est, quam id saepe fiat. Ego tamen miror, si emis-
sio feminae anguis mortem adferebat Ti. GracchO,
emissio autem maris anguis erat mortifera Corneliae,
eur alteram utram emiserit. Nihil enim scribit re-
spondisse haruspieeS, si neuter anguis emissus esset,
quid esset futurum. At mors insecuta Gracchum
est. Causa quidem, cred0, aliqua morbi gravioriS,
non emissione serpentis: neque enim tanta est infe-
licitas haruspicum, ut ne casu quidem umquam fiat
quod futurum illi esse dixerint. XXX. 63. Nam
illud mirarer, si crederem, quod apud Homerum Cal-
chantem dixisti ex passerum numero belli Troiani
annos auguratum : de cuius coniectura sic apud Ho-
merum, ut nos otiosi convertimuS, loquitur Agamem-
non:

Ferte, viri, et duros animo tolerate labores,

Auguris ut nostri Calchantis fata queamus
Scire, ratosne habeant an vanos pectoris orsus.

