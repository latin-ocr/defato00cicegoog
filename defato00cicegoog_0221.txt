LlB. 11., CAP. xv11.-Xx.,§39-45. 211

ne perspicuum est ex prima admiratione hominum,
quod tonitrua iactusque fulminum extimuissent‚ cre-
didisse ea efficere rerum omnium praepotentem Io-
vem? Itaqu‘e in nostris commentariis scriptum ha-
bemus: “ Iove tonante fulgurante comitia populi
habere nefas.’' 43. Hoc fortasse rei publicae causa
constitutum est. Comitiorum enim non habendo-
rum causas esse voluerunt. Itaque comitiorum so-
lum vitium est fulmen, quod idem omnibus rebus
optimum auspicium habemuS, si sinistrum fuit. Sed
de auspiciis alio loce, nunc de fulguribus, XIX.
Quid igitur minus a physicis dici debet quam quic-
quam certi significari rebus incertis? Non enim te
puto esse 611111, qui Iovi fulmen fabricatos esse Cy-
clopas in Aetna put-es, 44. Nam esset mirabile, quo
modo id Iuppiter totiens iaceret, cum unum haberet:
nec vero fulminibus homines quid aut faciendum es-
set aut cavendum moneret. Placet enim Stoicis eos
anhelitus terrae, qui frigidi sint, cum fluere coepe-
rint, ventos esse: cum autem se in nubem induerint
eiusque tenuissimam quamque partem coeperint di-
videre atque disrumpere idque crebrius facere et ve-
hementiuS, tum et fulgores et tonitrua. exsistere: si au-
tem nubium conflictu ardor expressus se emiserit, id
esse fulmen. Quod igitur vi naturae, nulla constan-
tia, nullo rato tempore videmus effici, ex eo significa-
tionem rerum consequentium quaerimus? Scilicet,
si ista Iuppiter significaret, tam multa frustra fulmi-
na emitteret! 45. Quid enim proficit, cumin medi-
um mare fulmen iecit? quid, cumin altissimos mon-
teS, quod plerumque fit? quid, cum in desertas soli-
tudines? quid cum in earum gentium oraS‚ in quibus
haec ne observantur quidem? XX. At inventum est
caput in Tiberi. Quasi ego artem aliquam istorum
esse negem! Divinationem nego, Caeli enim dis-
tributiO, quam ante dixi, et certarum rerum notatio
docet unde fulmen venerit, quo concesserit: quid sig-
nificet autem nulla ratio docet Sed urges me meis
versibus:

