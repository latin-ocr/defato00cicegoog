152 DE DIVINATIONE.

significans aliquid, per se ipsa satis certa, cognitioni
autem hominum obscurior.

Mollipedesque boves spectantes lumina caeli
Naribus umiferum duxere ex aere sucum.

Non quaero cur, quoniam quid eveniat intellego,

Iam vero semper viridis semperque gravata
Lentiscus triplici solita grandescere fetu
Ter fruges fundens tria tempora monstrat arandi.

16. Ne hoc quidem quaem, cur haec arbor una ter
floreat aut cur arandi maturitatem ad signum floris
accommodet. Hoc sum contentuS‚ quod, etiam si
quo modo quidque fiat ignorem, quid fiat intellego.
Pro omni igitur divinatione idem quod pro iis rebuS,
quas commemoravi, respondebo, X. Quid scammo-
neae radix ad purgandum, quid aristolochia ad mor-
sus serpentum possit, quae nomen ex inventore repe-
rit, rem ipsam inventor ex somni0, vide0‚ quod satis
est: cur possit nesciO. Sic ventorum et imbrium
signa, quae dixi, rationem quam habeant non satis
perspicio: vim et eventum agnosc0‚ sei0, approbo,
Similiter quid fissum in extiS, quid fibra valeat acci·
pio: quae causa sit nescio, Atque horum quidem
plena vita est: extis enim omnes fere utimur. Quid?
de fulgurum vi dubitare num possumus Ζ Nonne cum
multa alia mirabilia tum illud in primis: cum Sum-
manus in fastigio Iovis optimi maximi, qui tum erat
fictilis, e caelo ictus esset nec usquam eius simulacri
caput inveniretur, haruspices in Tiberim id depulsum
esse dixerunt, idque inventum est eo 1000, qui est ab
haruspicibus demonstratus, XI. 17. Sed quo po-
tius utar aut auctore aut teste quam te? cuius edi-
dici etiam versus et libenter quidem, quos in secun-
do consulatus Urania Musa pronuntiat:

Principio aetherio flammatus Iuppiter igni
Vertitur et totum collustrat lumine mundum
Menteque divina caelum terrasque petissit,
Quae penitus sensus hominum vitasque retentat
Aetheris aeterni saepta atque inclusa cavernis.

