LIB. 1., CAP. LV1.-LV111., ἓ 127-132. 193

quaedam rerum futurarum. ‚Etenim Ceos accepimus
ortum Caniculae diligenter quotannis solere servare
coniecturamque capere, ut scribit Ponticus Heracli-7
deS, salubrisne an pestilens annus futurus sit. Nam
si obscurior quasi caliginosa stella exstiterit, pingue
et concretum esse caelum, ut eius aspiratio gravis et
pestilens futura sit: sin illustris et perlucida stella
apparuerit, significari caelum esse tenue purumque et
propterea salubre. 131. Democritus autem censet
sapienter instituisse veteres ut hostiarum immolata-
rum inspicerentur exta, quorum ex habitu atque ex
colore tum salubritatiS, tum pestilentiae signa perci-
pi, non numquam etiam, quae sit vel sterilitas agro-
rum vel fertilitas futura. Quae si a natura profecta
observatio atque usus agnovit, multa adferre potuit
dies, quae animadvertendo notarentur, ut ille Pacu-
vianus qui in Chryse physicus inducitur minime na-
turam rerum cognosse videatur:

Nam istis, qui linguam avium intellegunt,
Plusque ex alieno iecore sapiunt quam ex suo,
Magis audiendum quam auscultandum censeo.

Cur? quaese, cum ipse paucis interpositis versibus
dicas satis luculente:

Quidquid est hoc, omnia animat, format, alit, auget, creat,

Sepelit recipitque in sese omnia, omniumque idem est pater:

Indidlemque eademque oriuntur de integro atque eodem occi-
un .

Quid est igitur cur, cum domus sit omnium una
eaque communis cumque animi hominum semper
fuerint futurique sint, cur ii quid ex quoque eve-
niat et quid quamque rem significet perspicere non
possint? Haec habui, inquit, de divinatione quae
dicerem.

LVIII. 132. Nunc illa testabor, non me sorti-
legos neque eOS, qui quaestus causa hariolentur, ne
psychomantia quidem, quibus Appius amicus tuus
uti solebat, agnoscere. Non habeo denique nauci

