242 DE DIVINATIONE.

ti potius quam dormienti daret? LXII. Iam vero
quis dicere audeat vera omnia esse somnia? Aliquot
somnia vera, inquit EnniUS, sed omnia non est necesse.
Quae est tandem ista distinctio? quae vera, quae fal-
sa habet? Et si vera a deo mittuntur, falsa unde
nascuntur? Nam si ea quoque divina, quid incon-
stantius deo? quid inscitius autem est quam mentes
mortalium falsis et mendacibus visis concitare? Sin
vera visa divina sunt, falsa autem et inania humana,
quae est ista designandi licentia, ut hoc deus, hoc
natura fecerit potius quam aut omnia deus, quod ne-
gatiS, aut omnia natura? quod quoniam illud negatis,
hoc necessario confitendum est. 128. Naturam au-
tem eam dico, qua numquam animus insistens agita-
tione et motu esse vacuus potest. Is cum languore
corporis nec membris uti nec sensibus potest, incidit
in visa varia et incerta ex reliquiiS‚ nt ait AristoteleS,
inhaerentibus earum rerum, quas vigilans gesserit aut
cogitaverit. Quarum perturbatione mirabiles inter-
dum exsistunt species somniorum. Quae si alia fal-
sa, alia vera, qua nota internoscantur scire sane ve·
lim. Si nulla est, quid istos interpretes audiamus?
Sin quaepiam est, haveo audire quae sit. Sed haere-
bunt. LXIII. 129. Venit enim iam in contentio·
nem utrum sit probabilius», deosne immortales rerum
omnium praestantia excellentes concursare omnium
mortalium, qui ubique sunt, non modo lectOS, verum
etiam grabatOS, et, cum stertentes aliquos viderint,
obicere his visa quaedam tortuosa et obscura, quae
illi exterriti somnio ad coniectorem mane deferant,
an natura fieri, ut mobiliter animus agitatus quod
vigilans viderit dormiens videre videatur. Utrum
philosophia dignus sagarum superstitione ista inter-
pretari an explicatione naturae? ut, si iam fieri pos-
sit vcra coniectura somniorum, tamen isti, qui profi-
tentur, eam facere non possint: ex levissimo enim
et indoctissimo genere constant. Stoici autem tui
negant quemquam nisi sapientem divinum esse pos-

