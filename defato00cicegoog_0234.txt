224 DE DIVINATIONE.

sublata. Et quidem ille dicebat, si quando rem agere
vellet, ne impediretur auspiciiS, lectica operta facere
iter se solere. Huic simile est, quod nos augures
praecipimuS, ne iuge auspicium obveniat, ut iumenta
iubeant diiungere. 78. Quid est aliud nolle moneri
a Iove nisi efficere ut aut ne fieri possit auspicium
aut, si fiat, videri?

XXXVII. Nam illud admodum ridiculum, quod
negas Deiotarum auspiciorum, quae sibi ad Pom-
peium proficiscenti facta sint, poenitere, quod fidem
secutus amicitiamque populi Romani functus sit offi-
cio: antiquiorem enim sibi fuisse laudem et gloriam
quam regnum et possessiones suas. Credo id qui-
dem, sed nihil ad auspicia. N ec enim ei cornix caÎ‡
nere potuit recte eum facere, quod populi Romani
libertatem defendere pararet. Ipse hoc sentiebat, sic-
uti sensit. 79. Aves eventus significant aut adver-
sos aut secundos: virtutis auspiciis video esse usum
Deiotarum, quae vetat spectare fortunam, dum prae-
stetur fides. Aves ver0, si prosperos eventus osten-
derunt, certe fefellerunt. Fugit e proelio cum Pom-
pei0. Grave tempus, Discessit ab ec. Luctuosa
reS. Caesarem eodem tempore hostem et hospitem
vidit. Quid hoc tristius? Is cum ei Trogmorum
tetrarchiam eripuisset et adseculae suo Pergameno
nescio cui dedisset eidemque detraxisset Armeniam
a senatu datam cumque ab eo magnificentissimo ho-
spitio acceptus esset, spoliatum reliquit et hospitem
et regem. Sed labor longius: ad propositum rever-
tar. Si eventa quaerimuS, quae exquiruntur avibus,
nullo modo prospera Deiotaro: sin officia, a virtute
ipsiuS, non ab auspiciis petita sunt. XXXVIII. 80.
Omitte igitur lituum Romuli, quem in maximo in-
cendio negas potuisse comburi: contemne cotem
Atti Navii. Nihil debet csse in philosophia com-
menticiis fabellis loci. Illud erat philosophi, totius
augurii primum naturam ipsam videre, deinde inven-
tionem, deinde constantiam. Quae est igitur natura

