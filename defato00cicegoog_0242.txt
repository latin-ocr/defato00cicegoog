232 DE DIVINATIONE.

adhuc disputasti, prorsus adsentior, et, vere ut loquar,
quamquam tua me oratio confirmavit, tamen etiam
mea sponte nimis superstitiosam de divinatione Stoi-
corum sententiam iudicabam: haec me Peripatetico-
rum ratio magis movebat et veteris Dicaearchi et
eiuS‚ qui nunc floret, Cratippi, qui censent esse iu
mentibus hominum tamquam oraculum aliquod, ex
quo futura praesentiant, si aut furore divino incita·
tus animus aut somno relaxatus solute moveatur ac
libere. His de generibus quid sentias et quibus ea
rationibus infirmes audire sane velim.

XLIX. 101. Quae cum ille dixisset, tum ego rur·
sus quasi ab alio principio sum exorsus dicere. Non
ignoro, inquam, Quinte, te semper ita sensisse, ut de
ceteris divinandi generibus dubitareS‚ ista du0, furo-
ris et somnii, quae a libera mente fluere viderentur,
probares Dicam igitur de istis ipsis duobus generi-
bus mihi quid videatur, si prius et Stoicorum cou-
clusio rationis et Cratippi nostri quid valeat videro,
Dixisti enim et Chrysippum et Diogenem et Antipa-
trum concludere hoc modo z ‘⁴ Si sunt di neque ante
declarant hominibus quae futura sint, aut non dili-
gunt homines aut quid eventurum sit ignorant aut
existimant nihil interesse hominum scire quid sit fu-
turum aut non censent esse suae maiestatis praesigni-
ficare hominibus quae sint futura aut ea ne ipsi qui-
dem di significare possunt. 102. At neque non di-
ligunt nos: sunt euim benefici generique hominum
amici: neque ignorant ea, quae ab ipsis constituta et
designata sunt : neque nostra nihil interest scire ca,
quae futura sint: erimus enim cautioreS, si sciemus:
neque hoc alienum ducunt maiestate sua, nihil est
enim beneficentia praest-antius: neque non possunt
futura praenoscere. Non igitur di sunt nec signifi-
cant nobis futura: suut autem di: significant ergo,
Et non, si significant futura, nullas dant nobis vias ad
significationum scientiam: frustra enim significarent,
neque, si dant viaS, non est divinatio: est igitur divi-

