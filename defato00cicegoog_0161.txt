LIB. 1., CAP. V.-1x.‚ ἓ 9-15. 151

eventus animadversa et notata. Nihil est autem
quod non longinquitas temporum excipiente memo-
ria prodendisque monumentis efficere atque adsequi
possit. 13. Milari licet quae sint animadversa a me-
dicis herbarum genera, quae radicum ad morsus be-
stiarum, ad oculorum morbos, ad vulnera, quorum
vim atque naturam ratio numquam explicavit, utili-
tate et ars est et inventor probatus Age ea, quae
quamquam ex alio genere sunt, tamen divinationi
sunt similiora, videamus.

Atque etiam ventos praemonstrat saepe futuros
Inflatum mare, cum subito penitusque tumescit,
Saxaque cana salis niveo spumata liquore
Tristificas certant Neptuno reddere roceS,

Aut densus stridor cum celso e vertice montis
Ortus adaugescit scopulorum saepe repulsus,

VIII. Atque his rerum praesensionibus prognostica
tua referta sunt. Quis igitur elicere causas praesen-
sionum potest? Etsi video Boethum Stoicum esse
conatum, qui hactenus aliquid egit, ut earum ratio·
nem rerum explicaret, quae in mari caelove fierent.
14. Illa vero cur eveniant quis probabiliter dixerit?

Rara fulix itidem fugiens e gurgite ponti

Nuntiat horribiles clamans instare procellas,

Haud modicos tremulo fundens e gutture cantus.
Saepe etiam pertriste canit de pectore carmen

Et matutinis acredula vocibus instat,

Vocibus instat et adsiduas iacit ore querelas,

Cum primum gelidos rores aurora remittit.
Fuscaque non numquam cursans per littora cornix
Demersit caput ct fluctum cervice recepit.

IX. 15. Videmus hacc signa numquam fere menti-
entia nec tamen cur ita fiat videmus

Vos quoque signa videtiS, aqua'i dulcis alumnae,
Cum clamore paratis inanes sundere voces
Absurdoque sono fontes et stagna cietis.

Quis est qui ranunculos hoc videre suspicari possit?
Sed inest in bestiis et ranunculis natura quaedam

