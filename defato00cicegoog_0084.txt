74 DE NATURA DEORUM.

inducens quodam pacto negat, aut, qui deos esse con·
cedant, iis fatendum est eos aliquid agere idque prae-
clarum. Nihil 'est autem praeclarius mundi admi-
nistratione: deorum igitur consilio administratur.
Quod si aliter est, aliquid'profecto necesse est esse
melius et maiore vi praeditum quam deOS‚ quale id
cumque est, sive inanima natura sive necessitas vi
magna incitata, haec pulcherrima opera efficienS‚ quae
videmus, 77. Non est igitur natura deorum praepo-
tens neque excellenS, si quidem ea subiecta est ei vel
necessitati vel naturae, qua caelum, maria, terrae re-
gantur. Nihil est autem praestantius deo, Ab eo
igitur mundum necesse est regi. Nulli igitur est
naturae oboediens aut subiectus deus, Omnem ergo
regit ipse naturam. Etenim si concedimus intelle-
gentes esse deoS‚ concedimus etiam providentes et
rerum quidem maximarum. Ergo utrum ignorant
quae res maximae sint quoque eae modo tractandae
et tuendae an vim non habent qua tantas res susti-
neant et gerant? At et ignoratio rerum aliena na-
turae deorum est et sustinendi muneris propter im-
becillitatem difficultas minime cadit in maiestatem
deorum. Ex quo efficitur id, quod volumus, deorum
providentia mundum administrari. XXXI. 78. At-
qui necesse est, cum sint di, si modo sunt, ut profec-
to sunt, animantes esse nec solum animantem, sed
etiam rationis compotes inter seque quasi civili con-
ciliatione et societate coniunctOS‚ unum mundum ut
communem rem publicam atque urbem aliquam re-
gentes· 79. Sequitur ut eadem sit in iis, quae hu-
mano in genere, ratio, eadem veritas utrobique sit
eademque lex, quae est recti praeceptio pravique de-
pulsio, Ex quo intellegitur prudentiam quoque et
mentem a dis ad homines pervenisse, ob eamque cau-
sam maiorum institutis mem, fides, virtus, concordia
consecratae et publice dedicatae sunt. Quae qui con-
venit penes deos esse negare, cum eorum augusta et
sancta simulacra veneremur? Quod si inest in ho·

