260 DE FATO.

cur ita accideret, sed, quod ita † accidisset, certe ca-
surum, sicut cecidit, fuit. 20.‘Nec ii, qui dicunt
immutabilia esse quae futura sint nec posse verum
futurum convertere in falsum, fati necessitatem con-
firmant, sed verborum vim interpretantur. At qui
introducunt causarum seriem sempiternam, ii men-
tem hominis voluntate libera spoliatam necessitate
fati devinciunt.

X. Sed haec hactenus Alia videamus, Con-
cludit cnim Chrysippus hoc modo: Si est motus
sine causa, non omnis enuntiatiO, quod ἀξίωμα dia-
lectici appellant, aut vera aut falsa erit. Causas
enim efficientes quod non habebit, id nec verum nec
falsum erit. Omnis autem enuntiatio aut vera aut
falsa est. Motus ergo sine causa nullus est. 21.
Quod si ita est, omnia, quae fiunt, causis fiunt ante·
gressis, Id si ita est, omnia fato fiunt. Efficitur
igitur fato fieri quaecumque fiant. Hic primum [si]
mihi libeat adsentiri Epicuro et negare omnem enun-
tiationem aut veram esse aut falsam, eam plagam
potius accipiam quam fato omnia fieri comprobem.
Illa enim sententia aliquid habet disputationiS, haec
vero non est tolerabilis, Itaque contendit omnes
nervos ChrysippuS, ut persuadeat omne ἀξίωμα aut
verum 6886 aut falsum. Ut enim Epicurus veretur
116, si hoc concesserit, concedendum sit fato fieri
quaecumque fiant—si enim alterum utrum ex aeter-
nitate verum sit, 6886 id etiam certum, et, si certum,
etiam necessarium: ita et necessitatem ct fatum con-
firmari putat—sic Chrysippus metuit ne, si non ob-
tinuerit, omne, quod enuntietur, aut verum esse aut
falsum, non teneat omnia fato fieri et ex causis aeter-
nis rerum futurarum. 22. Sed Epicurus declinatione
atomi vitari fati necessitatem putat. Itaque tertius
quidam motus oritur extra pondus et plagam, culn
declinat atomus intervallo minimo : id appellat ἐλάχ-
ιστον; quam declinationem sine causa fieri si minus
vei-bie, re cogitur confiteri. Non enim atomus ab ato-

