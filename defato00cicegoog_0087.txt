121ss. 11.,CAP.XXX11.-XXX1V.‚§ 82-88. 77

regi confitendum est. 86. Etenim qui reliquas natu-
ras omnes earumque semina contineat qui potest ipse
non natura administrari? ut, si qui dentes et puber-
tatem natura dicat exsistere, ipsum autem hominem,
cui ea exsistant, non constare natura, non intellegat
ea, quae efferant aliquid ex sese, perfectiores habere
naturas quam ea, quae ex iis efferantur.

XXXIV. Omnium autem rerum, quae natura ad-
ministrantur, seminator et sator et parenS, ut ita di-
cam, atque educator et altor est mundus omniaque
sicut membra et partes suas nutricatur et continet.
Quod si mundi partes natura administrantur, necesse
est mundum ipsum natura administrari, cuins qui-
dem administratio nihil habet in se quod reprehendi
possit: ex iis enim naturiS, quae erant, quod effici op-
timum potuit effectum est. 87. Doceat ergo aliquis
potuisse melius, Sed nemo umquam docebit et, si
quis corrigere aliquid volet, aut deterius faciet aut
id, quod fieri non potuerit, desiderabit. Quod si om-
nes mundi partes ita constitutae sunt, ut neque ad
usum meliores potuerint esse neque ad speciem pul-
chrioreS, videamus utrum ea fortuitane sint an eo
statu, quo cohaerere nullo modo potuerint nisi sensu
moderante divinaque providentia. Si igitur meliora
sunt ea, quae natura, quam illa, quae arte perfecta
sunt, nec ars efficit quicquam sine ratione, ne natura
quidem rationis expers est habenda. Qui igitur con-
venit, signum aut tabulam pictam cum aspexeriS, sci·
re adhibitam esse artem, cumque procul cursum navi-
gii videriS, non dubitare quin id ratione atque arte
moveatur aut, cum solarium aut descriptum aut ex
aqua contemplere, intellegere declarari horas arte, non
casn, mundum autem, qui et has ipsas artes et earum
artifices et cuncta complectatur, consilii et rationis
esse expertem putare? 88. Quod si in Scythiam aut
in Britanniam sphaeram aliquis tulerit hanc, quam
nuper familiaris noster effecit PosidoniUS, cuius sin-

gulae conversiones idem efficiunt in sole et in luna et
7

