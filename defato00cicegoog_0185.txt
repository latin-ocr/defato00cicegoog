LIB.1.,CAP.XXX1V.-XXXV11., ς 76-80. 175

recta nutrix animadvertit puerum dormientem cir·
cumplicatum serpentis amplexu. Quo aspectu ex-
territa clamorem sustulit. Pater autem Roscii ad

haruspices rettulit, qui responderunt nihil illo puero ,

elatine, nihil nobilius fore. Atque hanc speciem Pa-
siteles caelavit argento et noster expressit Archias
versibus, Quid igitur exspectamus? an, dum in foro
nobiscum di immortaleS, dum in viis versentur, dum
domi? qui quidem ipsi se nobis non offerunt, vim
autem suam longe lateque diffundunt, quam tum ter-
rae cavernis includunt, tum hominum naturis impli-
cant. Nam terrae vis Pythiam Delphis incitabat,
naturae Sibyllam. Quid enim? non videmus quam
sint varia terrarum genera, ex quibus et mortifera
quaedam pars est, ut et Ampsancti in Hirpinis et in
Asia Plutonia, quae vidimUS, et sunt partes agrorum
aliae pestilenteS, aliae salubreS, aliae quae acuta in-
genia gignant, aliae quae retunsa: quae omnia fiunt
et ex caeli varietate et ex dispari aspiratione terra-
rum.

80. Fit etiam saepe specie quadam, saepe vocum
gravitate et cantibus ut pellantur animi vehementiuS,
saepe etiam cura et timore, qualis est illa

Flexanima tamquam lymphata aut Bacchi sacris
Commota in tumulis Teucrum commemorans suum.

XXXVII. Atque etiam illa concitatio declarat vim
in animis esse divinam. Negat enim sine furore
Democritus quemquam poetam magnum esse posse,
quod idem dicit Plato. Quem, si placet, appellet
furorem, dum niodo is furor ita laudetur, ut in
Phaedro Platonis laudatus est. Quid? vestra oratio
in causiS, quid? ipsa actio potest esse vehemens et
gravis et copiosa, nisi est animus ipse commotior?
Equidem etiam in te saepe vidi et, ut ad leviora
veniamne, in Aesopo familiari tuo tantum ardorem
vultuum atque motuum, ut eum vis quaedam abs·
traxisse a sensu mentis videretur.

