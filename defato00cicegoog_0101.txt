Lm. 11., CAP. XLV11.-L., ς 121-126. 91

“ videre potuerunt. Tantam ingenuit animantibus con-
servandi sui natura custodiam. XLIX. Legi etiam
scriptum esse avem quandam, quae platalea nomina-
retur: eam sibi cibum quaerere advolantem ad eas
aveS, quae se in mari mergerent, quae cum emersis-
sent piscemque cepissent, usque eo premere earum
capita mordicuS, dum illae captum amitterent, id quod
ipsa invaderet. Eademque haec avis scribitur conchis
se solere complere, eas cum stomachi calore concoxe-
rit, evomere atque ita eligere ex iis quae sunt escu-
lenta. 125. Ranae autem marinae dicuntur obruere
sese harena solere et moveri prope aquam, ad quas
quasi ad escam pisces cum accesserint, confici a ranis
atque consumi. Miluo est quoddam bellum quasi
naturale cum corvo: ergo alter alterius ubicumque
nactus est ova frangit. Illud vero ab Aristotele
animadversum, a quo pleraque, quis potest non mi-
rari? Grues cum loca calidiora petentes maria trans-
mittant, trianguli efficere formam, eius autem summo
angulo aer ab iis adversus pellitur, deinde sensim ab
utroque latere, tamquam remiS, ita pennis cursus avi-
um levatur. Basis autem trianguli, quem efficiunt
grueS, ea tamquam a puppi ventis adiuvatur, eaeque
in tergo praevolantium colla et capita reponunt, quod
quia ipse dux facere non potest, quia non habet cui
innitatur, revolat, ut ipse quoque quiescat. In‘ eius
locum succedit ex iis, quae acquierunt‚ eaque vicissi-
tudo in omni cursu conservatur. 126. Multa eins
modi proferre possum, sed genus ipsum videtis, Iam
vero illa etiam notiora, quanto se opere custodiant
bestiae, ut in pastu circumspectent, ut in cubilibus
delitiscant. L. Atque illa mirabilia: quid ea, quae
nuper, id est, paucis ante saecliS‚ medicorum ingeniis
reperta sunt? Vomitione caneS, purgatione autem
alvos ibes Aegyptiae curant. Auditum est panthe-
ras, quae in barbaria venenata carne caperentur, re-
medium quoddam habere, quo cum essent usae, non
morerentur, capras autem in Creta feras, cum essent

1

